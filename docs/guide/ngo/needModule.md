<div dir="rtl" markdown="1">

# ماژول نیاز

اولین ماژول تعریف شده در SAY که به عنوان زیربنای پروژه نیز محصوب می‌شود، ماژول نیاز یا ماژول صفر است.

## مسئله

فرآیند جمع‌آوری اطلاعات از افراد در شرایط سخت بسیار پرهزینه است و این سبب آن شده که در مواردی این داده‌ها به‌روزرسانی نشوند یا حتی برخی از کشورها نادیده گرفته شوند.<sup><a href="/guide/family/references.html#_1-collecting-data-is-a-challenging-task">[1]</a></sup>
<br />
حال بر اساس این داده‌ها از سال ۱۹۹۰ تا ۲۰۱۹ نرخ فقر مطلق جهانی از 37.8 درصد به 8.4 درصد کاهش پیدا کرده یا به عبارت دیگر بیش از یک میلیارد نفر از فقر فرار کرده‌اند که شاید بتوان قسمت مهمی از آن را متاثر از نوآوری‌های حوزه فناوری و انقلاب سبز در کشاورزی دانست. اما در سال‌های اخیر این نرخ به طور کم سابقه‌ای رو به افزایش بوده است.<sup><a href="/guide/family/references.html#_3-stepping-up-the-fight-against-extreme-poverty">[2]</a></sup><sup><a href="/guide/family/references.html#_2-challenges-to-accelerating-the-pace-of-poverty-reduction">[3]</a></sup><sup><a href="/guide/family/references.html#_3-stepping-up-the-fight-against-extreme-poverty">[4]</a></sup> در حال حاضر نزدیک به ۶۰۰ میلیون نفر در فقر مطلق زندگی می‌کنند یعنی این افراد کمتر از ۱/۹۰ دلار در روز برای صرف در نیازهای روزمره، سلامت، سرپناه و آموزش خود دارند.<sup><a href="/guide/family/references.html#_1-world-giving-index-2022">[5]</a></sup>
اگرچه برطرف کردن نیازهای فردِ در شرایط سخت می‌تواند امکان بهبود کوتاه‌مدت شرایط زندگی آن فرد را فراهم کند. اما پیشرفت وضعیت او را در بلند‌مدت یا به عبارت دیگر فرار او از چرخه فقر را ضمانت نمی‌کند. برای پیاده‌سازی کارآمدترین و اقتصادی‌ترین روش برای پیشرفت وضعیت اجتماعی-اقتصادی افراد در شرایط سخت نیاز به پژوهش، تولید نظریه و آزمایش آن است که این فرآیند خود پیشنیازهایی دارد. به طور مثال برای یافتن موثرین روش در خرج هر ۱۰۰۰ تومان، پژوهش‌گر نیاز به منابع مالی، انسانی و گروه هدف‌های متفاوت برای آزمایش‌های تصادفی کنترل‌شده دارد تا رابطه بین پدیده ها را بررسی و به دنبال آن به كشف قوانین و نظریه پردازی و آزمایش آن نظریه بپردازد، و در‌نهایت نتایج مثبت را در مناطق محروم پیاده‌سازی و اجرا کند. در نتیجه نبود بانک اطلاعاتی جامع و یا قابل دسترس از افراد در شرایط سخت از یک سو و پراکندگی منابع مالی و انسانی از سوی دیگر فرآیند ایده تا اجرا را برای پژوهش‌گر پرهزینه و دشوار می‌کند.

## پیشنهاد

در حالی که در سال‌های اخیر شاخص اعتماد به نهادهای دولتی و غیر دولتی در دنیا نزول کرده است و سازمان‌های مردم نهاد نیز از آن مستثنا نبوده‌اند، مردم بسیاری از کشورها در سراسر جهان مقدار قابل توجهی از زمان و دیگر منابع خود را برای کمک به دیگران صرف کرده‌اند.<sup><a href="/guide/family/references.html#_1-world-giving-index-2022">[6]</a></sup> اگرچه تنها ۵۲٪ مردم به سمن‌ها اعتماد کافی را دارند.<sup><a href="/guide/family/references.html#_2-one-in-three-worldwide-lack-confidence-in-ngos">[7]</a></sup> اما این آمار بیانگر آن است که منابع مالی و انسانی برای پیشبرد پروژه‌های اجتماعی وجود دارد و علاوه بر این در مواردی که امکان ساخت/ترمیم اعتماد یا حذف احتیاج به اعتماد وجود دارد میتوان به افزایش این منابع نیز کمک کرد. برای گردآوری این منابع در یک پایگاه داده‌ امن و قابل دسترس، نیاز به پلتفرمی غیرانتفاعی و واسط میان سمن‌ها و اقشار مختلف جامعه است. این پلتفرم میبایست با بهره گیری از تکنولوژی و زیر ساخت‌های زنجیره تأمین به مشکلات هر دوطرف پاسخ دهد، قابل ارتقا باشد، مدیریت منابع آن توسط اعضا مستقل به صورت شفاف انجام شود و حول یک هدف مشترک پایه‌گذاری شده باشد. این هدف مشترک رفع نیاز کودکانِ در شرایط سخت است، که خود بخشی از مسیر چشم‌انداز SAY نیز است.

## هدف

ایجاد شبکه‌ای بین‌المللی از اقشار مختلف جامعه و سمن‌ها که بدون نیاز به اعتماد (Trustless Network) به رفع نیازهای کودکان بپردازد.

## روش

یکی از روش‌های رایج برای جمع آوری کمک‌های بشردوستانه، سرمایه‌گذاری جمعی (Crowdfounding) <sup><a href="/guide/family/references.html#_8-crowdfunding">[8]</a></sup> است. در این روش عدم شفافیت کافی و اعتماد حداکثری چالش‌های بزرگی را خلق میکند<sup><a href="/guide/family/references.html#_10-kickstarter-fraud-state-sues-failed-project-s-creators">[9]</a></sup><sup><a href="/guide/family/references.html#_9-new-jersey-man-gets-5-years-in-prison-in-gofundme-fraud-case">[10]</a></sup> و همچنین در بیشتر موارد برای بهره‌مند شدن از پدیده‌ روان‌شناختی "تأثیر قربانی قابل شناسایی" <sup><a href="/guide//family/references.html#_11-identifiable-victim-effect">[11]</a></sup> اشتراک گذاری هویت افراد امری غیر قابل اجتناب است. این پدیده به این معناست که گرایش افراد به ارائه کمک زمانی که یک شخص خاص و قابل شناسایی در شرایط دشوار مشاهده می‌شود، نسبت به یک گروه بزرگ با نیاز مشابه بیشتر است. SAY برای حفظ حریم خصوصی کودکان روش متفاوتی را انتخاب کرده است.

سازمان‌های مردم نهاد با ثبت‌نام رایگان در [نرم‌افزاری](https://panel.saydao.org) به نام "پنل مددکاران"، اطلاعات کودکان تحت پوشش خود را همراه با صدا و داستانی کوتاه از زندگی‌ آنها در پایگاه داده SAY ثبت می‌کنند. و از این طریق مددکاران این سمن‌ها هر هفته نیازهای شناسایی شده کودکان خود را وارد این پنل می‌کنند. از طرف دیگر [اپلیکیشنی](https://dapp.saydao.org)  در اختیار کاربران قرار می‌گیرد تا با قبول یکی از نقش‌ها (پدر، مادر، عمو، خاله، دایی یا عمه) عضو خانواده مجازی کودکان شوند. اگرچه برای حفاظت از حریم خصوصی کودکان، آواتاری خاص و نامی متفاوت برای صفحه شخصی این کودکان انتخاب می‌شود اما خانواده‌های مجازی می‌توانند صدای کودکان خود را بشنوند، داستانی کوتاه از آنان بخوانند و همچنین هزینه نیازهای ثبت شده توسط مددکاران را به همراهی دیگر اعضای خانواده یا به تنهایی پرداخت کنند. این نیازها خدماتی مانند شهریه مدرسه و خدمات درمانی هستند یا کالاهای روزمره/خاص که از طریق فروشگاه‌های آنلاین قابل تهیه هستند.

### مسیر یک نیاز 🚧

### نقش‌ها 🚧

<!--
#### خانواده‌های مجازی

#### سمن‌ها، مددکاران و کودکان

اس ام ا و QR

#### شاهد و میانجی

#### خویش‌آوند -->

### مدیریت منابع

همانطور که اشاره شد، مدیریت این نرم‌افزارها و منابع آنها میبایست برعهده سازمانی مستقل و شفاف باشد. از همین روی با تشکیل سازمانی خود مختار و غیر متمرکز بر روی بستر بلاک‌چین مالکیت و منابع‌ SAY به اعضای فعال جامعه‌اش انتقال می‌یابد تا بتوانند در سرنوشت SAY نقش پررنگ‌تری ایفا کنند. برای جزيیات بیشتر به این صفحه مراجعه کنید.

<!-- از زمان ثبت یک نیاز تا رسیدن آن به دست کودک -->

  <div  style="margin: 20px;  text-align: center;">
        <img src="/images/need-module.png" alt="drawing" width="660"/>
    </div>
<br />
<br />
<br />

::: warning
این صفحه در حال بهبود و تکمیل شدن است.
:::

</div>
